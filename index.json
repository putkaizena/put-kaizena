[{"content":"Koliko si se samo puta odlučio da je vrijeme za promjenu i da želiš prekinuti neku lošu naviku?\n„Od danas više ne jedem slatkiše!” 🍪\n„Ovo je zadnja cigareta!” 🚬\n„Nikada više neću okusiti alkohol!” 🍺\nStartuješ sa puno odlučnosti i motivacije, međutim za nekoliko dana ili sedmica vraćaš se na isto. Bez brige, većina ljudi se suočava sa ovim. Svi su iskusili tu frustraciju neuspješnih promjena, jednostavno kao da ne postoji trajno rješenje. Ali knjiga \u0026ldquo;Moć Navika\u0026rdquo; autora Čarlsa Dahiga, nudi sistemski i naučni pristup ovom problemu. Napisana je na osnovu jednostavne ali moćne ideje:\n„Ako razumiješ kako navike funkcionišu, možeš da ih promjeniš!”\nNavike su odluke koje u početku donosiš svjesno, ali vremenom prestaneš misliti o njima i nastavljaš ih ponavljati.\nNapomena: Knjiga se sastoji iz tri dijela, navike pojedinca, navike organizacije i navike društva, a sažetak se bavi isključivo prvim dijelom.\nZašto nastaju navike Kada se probudiš da li prvo uzmeš mobitel ili požuriš da napraviš kafu?\nDa li ispržiš jaja ili možda doručkuješ žitarice?\nObučeš li prvo lijevu ili desnu patiku?\nKojim putem ideš na posao?\nVjerovatno misliš da su ovo sve svjesni i namjerni izbori. Ali nauka kaže da barem 40% ovih dnevnih aktivnosti nisu svjesne i namjerne, već prosto navike!\nSve počinje sa mozgom. 🧠\nOn ima ograničene resurse na raspolaganju i trudi se da pretvori gotovo sve rutine u navike. Na taj način manje radi i čuva energiju za važnije odluke, smanjuje stres i olakšava ti život. Nažalost prilikom toga on ne vodi računa o tome da li je neka navika dobra ili loša. Za njega je to samo navika.\nKako nastaju navike Proces nastanka navika se opisuje petljom navika, koja izgleda kao začarani krug koji te tjera da nešto ponavljaš iznova i iznova.\nPetlja navika se sastoji od sljedećih dijelova:\nSignala, koji služi kao okidač da mozak pređe u automatski mod i uradi nešto; Rutine, skupa fizičkih, mentalnih ili emocionalnih aktivnosti; Nagrade, koja pomaže mozgu da odluči da li je ova petlja navika vrijedna pamćenja. Kako se iznova i iznova susrećemo sa ovom trodjelnom petljom, proces polako postaje automatski. Međutim signal i nagrada nisu dovoljni da se formira trajna navika. Ono što zaista učvršćuje naviku u našem mozgu je kada signal i nagrada podsvjesno formiraju moćnu neurološku žudnju koja nas primorava da izvršimo rutinu. Ta žudnja je gorivo za petlju navika.\nJednom kada se navika formira, mozak prestaje aktivno učestvovati u donošenju odluke. Jednostavno se više ne trudi i prebacuje pažnju na druge zadatke.\nKako bi ovo bolje shvatio evo jedne realane situacije.\nSara je marketing menadžer i veoma je posvećena svom poslu.\nČesto se suočava sa izazovnim radnim danima koji su ispunjeni kraktim rokovima i zahtjevima klijenata.\nTokom jednog od tih dana, Sara se osjećala loše i uznemireno.\nIgrom slučaja na stolu je imala čokoladu, poklon od prijateljice.\nBez mnogo razmišljanja uzela je i zagrizla, još uvijek razmišljajući o hitnom projektu.\nČokolada je uradila svoje i izazvala otpuštanje određenih neurotransmitera u mozgu.\nSara je osjetila iznenađujući osećaj olakšanja.\nOvaj kratak trenutak uživanja izazvao je odvraćanje pažnje od posla i stresa.\nOsjećala se dosta opuštenije.\nPonovila je to i u narednih par dana i počela da povezuje čokoladu sa oslobađanjem od stresa.\nSada kada god se nađe pod stresom, njen mozak automatski stvara žudnju za čokoladom, odnosno olakšanjem.\nFormirala se veoma jednostavna petlja navika:\nSignal: Stres; Rutina: Pojesti čokoladu (otkrivena slučajno); Nagrada: Privremeno opuštanje. Žudnja: Oslobođanje od stresa.\nStvaranje novih i promjena starih navika Svako može da iskoristi ovu petlju da stvori naviku koju želi. Recimo da hoćeš da počneš trčati. Jednostavno ostavi patike pored kreveta da posluže kao signal da ideš na trčanje čim ustaneš. Nakon trčanja počasti se proteinskim šejkom sa ukusom od čokolade. Razmišljaj o zadovoljstvu koje osjećaš nakon što završiš trčanje (endorfin) ili kada popiješ čokoladni šejk, kako bi stvorio žudnju koja će ti pomoći da svako jutro odeš na trčanje.\nBilo bi lijepo da jednostavno možeš izbrisati loše navike, ali nažalost to je nemoguće, jer su one čvrsto utaknute u tvoj mozak. Ipak ono što možeš uraditi je da ih promjeniš. Ovo je zlatno pravilo promjene navika:\n„Ako koristiš isti znak i istu nagradu, možeš mjenjati rutinu i tako promjeniti naviku!”\nGotovo sve navike mogu biti promjenjena na ovaj način. Ipak neka navike su teške za pormjeniti i zahtjevaju još jedan sastojak, a to je vjerovanje. Moraš vjerovati da je promjena moguća. Zamjenska navika postaje trajna samo onda kada je nova navika podržana nečim drugim, nečim moćnim kao što su grupe i zajednička iskustva. Zajednice stvaraju vjerovanja. Efektivna promjena se dešava kada se ljudi okupe da pomognu jedni drugima u promjeni (npr. udruženje Anonimnih Alkholičara - AA).\nKljučne navike Nisu sve navike stvorene jednake. Neke navike imaju moć da pokrenu lančanu reakciju. Neke navike su jednostavno rečeno važnije od drugih. Te navike se zovu ključne navike i one utiču na to kako živiš, radiš, jedeš, treniraš, trošiš i kominiciraš. One započinju proces koji veremenom dovodi do kompletne transformacije.\nUspjeh ne zavisi od toga da li ćeš dovesti SVE stvari u red, on zavisi od identifikovanja nekoliko prioriteta i njihovog oblikovanja u moćne poluge.\nKada ljudi počnu da vježbaju, po navici, počinju da mijenjaju i druge nepovezane obrazce u životu, često nesvjesno. Počinju da se hrane bolje i postaju produktivniji na poslu, manje puše i piju, imaju više strpljenja sa prijateljima i porodicom, manje troše pare i osjećaju manje stres. Za mnoge ljude upravo je vježbanje ključna navika koja izaziva lančanu reakciju. Nije baš najjasnije zašto se ovo dešava, ali se dešava. Jedno od objašnjenja je da one dovode do pojave takozvanih \u0026ldquo;malih pobjeda\u0026rdquo; i uspostavljanju kulture u kojoj promjena postaje zarazna. Međutim prepoznavanje ovih ključnih navika nije nimalo lagan posao.\nSnaga volje Studije pokazuju da je najvažniji pojedinačni faktor za uspjeh koji postoji, snaga volje. A najbolji način da ojačaš snagu volje je da je pretvoriš u naviku! Snagu volje možeš da posmatraš kao mišić. Kada radi naporno baš kao i svaki mišići ona se zamori. Zato je preporučljivo najteže i najizazovnije zadatke obavljati prve, dok je još u punoj snazi. U knjizi postoji nekoliko primjera koji demonstriraju kako se snaga volje pretvara u naviku, a suština je da se trebaš pripremiti za trenutak u kojem ti je snaga volje najslabija, a za koji znaš da sigurno dolazi.\nAko naprimjer želiš stvoriti naviku redovnog vježbanja, zapitaj se gdje taj plan najčešće pada u vodu. Možda je to trenutak kada dođeš sa posla i sjedeš da pogledaš TV na par minuta i onda ne ustaneš satima? Kako to možeš sprječiti? Možda da poslije posla prvo svratiš u teretanu pa tek onda da ideš kući?\nKljučno je da identifikuješ ovaj trenutak i napraviš plan kako da se nosiš sa njim. Ovo je način kako snagu volje možeš pretvoriti u naviku: izborom određenih ponašanja unaprijed, a zatim prateći rutinu kada se jave trenuci slabosti.\nKratak osvrt Sama ideja koja stoji iza knjige zvuči veoma interesantno. Iskoristi petlju navika da stvoriš nove dobre navike i zlatno pravilo da promjeniš postojeće loše navike. I na neki način te navodi na zaključak da su stvaranje i promjena navika jednostavni i lagani procesi. Međutim u stvarnosti to baš i ne ide tako glatko. Naprimjer dosta je lakše stvoriti lošu nego dobru naviku.\nPrva petlja:\nSignal: Stres; Rutina: Pojesti čokoladu; Nagrada: Osjećaj opuštanja. Druga petlja:\nSignal: Ugledaj patike za trčanje; Rutina: Obuji ih i istrči 5 kilometara; Nagrada: Popij proteinski šejk (koji budimo iskreni nije ukusan kao čokolada). Šta misliš koja od ove dvije navike ima veće šanse da se formira?\nTakođe prilikom pokušaja da stvoriš dobru naviku možeš slučajno stvoriti lošu naviku:\nSignal: Ugledaj patike za trčanje. Rutina: Osjećaj se loše jer prethodnih par dana nisi trčao i pojedi čokoladu. Nagrada: Utješi se čokoladom i osjećajem da će sutra biti bolje i drugačije. Ključne navike takođe djeluju previše magično. Ili barem ja ne spadam u grupu ljudi čija je ključna navika vježbanje i koja bi trebala da izazove lančanu reakciju.\n","permalink":"https://putkaizena.com/docs/mo%C4%87-navika/","summary":"Koliko si se samo puta odlučio da je vrijeme za promjenu i da želiš prekinuti neku lošu naviku?\n„Od danas više ne jedem slatkiše!” 🍪\n„Ovo je zadnja cigareta!” 🚬\n„Nikada više neću okusiti alkohol!” 🍺\nStartuješ sa puno odlučnosti i motivacije, međutim za nekoliko dana ili sedmica vraćaš se na isto. Bez brige, većina ljudi se suočava sa ovim. Svi su iskusili tu frustraciju neuspješnih promjena, jednostavno kao da ne postoji trajno rješenje.","title":"Moć Navika: Zašto radimo ono što radimo u životu i poslu - Čarls Dahig"}]